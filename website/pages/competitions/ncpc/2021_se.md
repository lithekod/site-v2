# NCPC 2021

<div id="important-information">

<p>
För att anmäla ett lag behöver du kontakta Gustav Sörnäs som är ansvarig för
LiU-tävlingen i ICPC-systemet. Han nås enklast antingen på mail
(ordf@lithekod.se), i vår discordserver, på uppvärmningen 2 oktober i (eller i
närheten av) Cafe Java eller på meetupen 5 oktober i Cafe Java.
</p>

<p>
Laganmälan behöver göras helst innan torsdag 7 oktober. För att göra
organiserandet enklare, skriv om du eller ditt lag är ICPC-berättigade. Läs mer
om detta längre ner på den här sidan.
</p>

<p>
Det går också att kontakta Gustav om du är själv eller har ett lag om två
personer och letar en ytterligare lagkamrat.
</p>

</div>

Här finns information om [Nordic Collegiate Programming
Contest](https://nordic.icpc.io/ncpc2021/) 2021. Tävlingen kommer gå 9 oktober.

## Schema

Viktiga datum:

* 2 oktober - Uppvärmning på campus! Vi har datorsalar bokade och står redo att
  svara på frågor. Det går också att ställa frågor i
  [vår Discordserver](https://discord.gg/UG5YYsN).
* 9 oktober - Tävling!

Tävlingsschema 9 oktober:

* 10:00 - Intropresentation
* 11:00 - Tävlingen börjar!
* 13:00 (ungefär) - Gratis lunch för campus-tävlande
* 16:00 - Tävlingen avslutas
* 16:xx - Slutpresentation

## Detaljer

På grund av den fortsatt rådande situationen har anordnarna valt att hålla en
hybridtävling likt förra året. Det betyder att lag som vill får tävla hemifrån,
och att alla tävlande lag får använda en dator per person, till skillnad från
det vanliga en dator per lag.

För de som vill kommer LiTHe kod erbjuda tillgång till datorsalar, gratis lunch
och traditionsenliga ballonger för lösta problem på tävlingsdagen. På grund av
reglerna ovan är det inte ett krav för att vara med i tävlingen. För de som
tävlar på plats kommer arrangemanget börja 10:00 i Ada Lovelace, ingång 27 till
B-huset, med information om tävlingsreglerna och ord från våra sponsorer.
Tävlande på distans kommer kunna kolla på en stream i vår discordserver.

Vi kommer också ha en uppvärmning en vecka innan tävlingen (2 oktober) med start
~11:00. Det kommer gå en uppvärmningstävling på Kattis för den som vill testa på
hur systemet ser ut och fungerar. Kom och ställ frågor om tävlingsprogrammering
eller NCPC! Det finns inget särskilt schema, så om du undrar hur det här med
tävlingsprogrammering egentligen fungerar är det ett prima tillfälle att fråga.
(Det går självfallet utmärkt att komma till oss på en vanlig meetup också.)

Framsteg till NWERC kan endast erbjudas lag som är [berättigade till
ICPC](https://icpc.global/regionals/rules), det vill säga om deltagarna:

* Inte har deltagit i NCPC eller motsvarande fem olika år.
* Inte har deltagit i ICPC två olika år.
* Föddes 1998 eller senare.
* Började studera vid ett universitet eller jämförbart 2017 eller senare.
* Studerar minst 50% vid ett universitet.

<div id="sponsor-container">
    <img class="sponsor only-dark-theme" src="/static/img/idainfront_dt.png" alt="ida infront">
    <img class="sponsor only-light-theme" src="/static/img/idainfront_lt.png" alt="ida infront">
    <img class="sponsor only-dark-theme" src="/static/img/ericsson_dt.svg" alt="ericsson">
    <img class="sponsor only-light-theme" src="/static/img/ericsson_lt.png" alt="ericsson">
    <img class="sponsor only-dark-theme" src="/static/img/opera_dt.png" alt="opera">
    <img class="sponsor only-light-theme" src="/static/img/opera_lt.png" alt="opera">
    <img class="sponsor only-dark-theme" src="/static/img/axis_dt.png" alt="axis">
    <img class="sponsor only-light-theme" src="/static/img/axis_lt.jpg" alt="axis">
</div>
