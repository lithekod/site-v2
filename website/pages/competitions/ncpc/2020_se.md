# NCPC 2020

Här finns information om [Nordic Collegiate Programming
Contest](https://nordic.icpc.io/ncpc2020/) 2020. Tävlingen kommer gå 7 november.

## Uppdatering 2020-10-31

I och med [Folkhälsomyndighetens nya särskilda
rekommendationer](https://www.folkhalsomyndigheten.se/nyheter-och-press/nyhetsarkiv/2020/oktober/beslut-om-skarpta-allmanna-rad-i-stockholms-lan-vastra-gotalands-lan-och-ostergotlands-lan/)
för bland annat Östergötland kommer hela tävlingen hållas digitalt.

## Schema

Viktiga datum:

* 31 oktober - Uppvärmning i [vår Discordserver](https://discord.gg/UG5YYsN)
* 1 november - Sista dagen att kontakta oss för hjälp att hitta ett lag
* 4 november - Sista dag för [laganmälan](https://icpc.global/regionals/finder/Nordic-2020)
* 7 november - Tävling!

Tävlingsschema 7 november:

* 10:00 - Intropresentation i Discord
* 11:00 - Tävlingen börjar!
* <del>13:00 (ungefär) - Gratis lunch för on-site</del>
* 16:00 - Tävlingen avslutas, slutpresentation (och eventuellt mingel) i Discord

## Detaljer

På grund av Covid-19 kommer tävlingen se lite annorlunda ut än tidigare år. Lag
som vill kommer tillåtas tävla hemifrån, och på grund av detta kommer
lagmedlemmar ha tillgång till en dator per person, till skillnad från det
vanliga en dator per lag.

<del>För de som vill kommer LiTHe kod erbjuda tillgång till labbsalar och gratis
lunch på tävlingsdagen. På grund av reglerna ovan är det inte ett krav för att
vara med i tävlingen. För de som tävlar på plats kommer arrangemanget börja
10:00 i Ada Lovelace, ingång 27 till B-Huset, med information om
tävlingsreglerna och ord från våra sponsorer.</del>

Arrangemanget börjar 10:00 i [vår Discordserver](https://discord.gg/UG5YYsN) med
en streamad intropresentation.

Vi kommer också ha en uppvärmning en vecka innan tävlingen (31 oktober) i vår
Discordserver med start ~11.00. Kom och ställ
frågor om tävlingsprogrammering i allmänhet eller om NCPC i synnerhet! Det finns
inget schema, så om du undrar hur det här med tävlingsprogrammering egentligen
fungerar är det här ett prima tillfälle att fråga.

Anmälan till tävlingen kan göras via länk längst upp för lag med upp
till tre medlemmar. Om du vill tävla men inte har ett lag och inte vill delta
ensam (eller om du redan har en lagkamrat och letar efter en tredje medlem) kan du skicka ett e-postmeddelande till <a
href="mailto:vordf@lithekod.se">vordf@lithekod.se</a> med "ncpc-registrering"
någonstans i titeln senast 1 november. Ange om du är ICPC-kvalificerad eller inte (se nedan) <del>och
om du kan tänka dig att tävla på plats eller inte. På grund av rådande situation
kommer en önskan om att inte vara på plats ta prioritet</del>.

Framsteg till NWERC kan endast erbjudas lag som är [berättigade till
ICPC](https://icpc.global/regionals/rules), det vill säga om deltagarna:

* Inte har deltagit i NCPC eller motsvarande fem olika år
* Inte har deltagit i ICPC två olika år
* Föddes 1997 eller senare
* Började studera vid ett universitet eller jämförbart 2016 eller senare

<div id="sponsor-container">
    <img class="sponsor only-dark-theme" src="/static/img/idainfront_dt.png" alt="ida infront">
    <img class="sponsor only-light-theme" src="/static/img/idainfront_lt.png" alt="ida infront">
    <img class="sponsor only-dark-theme" src="/static/img/ericsson_dt.svg" alt="ericsson">
    <img class="sponsor only-light-theme" src="/static/img/ericsson_lt.png" alt="ericsson">
    <img class="sponsor only-dark-theme" src="/static/img/opera_dt.png" alt="opera">
    <img class="sponsor only-light-theme" src="/static/img/opera_lt.png" alt="opera">
    <img class="sponsor only-dark-theme" src="/static/img/axis_dt.png" alt="axis">
    <img class="sponsor only-light-theme" src="/static/img/axis_lt.jpg" alt="axis">
</div>
